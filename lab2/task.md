<p align="center">
  <b>Лабораторна робота № 2.</b><br><br>
  <b>Розробка Web-орієнтованої інформаційно-пошукової системи</b>
</p>

Метою роботи є здобуття практичних навичок проектування реляційних баз
даних та створення прикладних програм щодо їх обробки.

Завдання роботи полягає у наступному:
1. Розробити модель «сутність-зв’язок» предметної галузі, обраної
студентом, відповідно до пункту «Вимоги до ER-моделі».
2. Перетворити розроблену модель у структуру бази даних MySQL.
3. Виконати нормалізацію бази даних до 3НФ, затвердити базу даних у
викладача.
4. Реалізувати функціональні вимоги, наведені нижче.

*Вимоги до ER-моделі*
1. Модель предметної галузі має відповідати схемі «зірка», що складається з
декількох сутностей «виміри» та однієї сутності «факти» (див.
https://ru.wikipedia.org/wiki/%D0%A1%D1%85%D0%B5%D0%BC%D0%B0_%D0%B7%D0%B2%D0%B5%D0%B7%D0%B4%D1%8B)
2. Кількість атрибутів у кожній сутності: від двох до семи.
3. Сутності мають включати атрибути для коректної реалізації особливостей
пошуку, наведених у варіанті.

*Функціональні вимоги*
1. Для усіх сутностей «виміри» реалізувати внесення даних із зовнішнього
файлу. Формат файлу (JSON, XML, CSV) обрати згідно з варіантом.
Внесення даних передбачити з повною заміною існуючих даних у
сутностях (таблицях) з урахуванням залежностей у сутності «факти».
2. Для сутності «факти» реалізувати операції вставлення, вилучення та
редагування окремих записів, використовуючи Web-орієнтований
інтерфейс користувача.
3. Забезпечити реалізацію пошуку за двома-трьома атрибутами кожної з
сутностей «виміри»: для числових атрибутів – у рамках діапазону, для
рядкових – як перелічення, для логічного типу – значення True/False, для
дат – у рамках діапазону дат.
4. Забезпечити реалізацію повнотекстового пошуку по будь-якому
рядковому або текстовому атрибуту бази даних засобами MySQL в
режимі Boolean Mode (http://dev.mysql.com/doc/refman/5.0/en/fulltextboolean.html).

*Вимоги до інтерфейсу користувача*
1. Використовувати Web-орієнтований інтерфейс користувача.
2. Використовувати фреймворк Twitter Bootstrap для стилізації Web-
сторінок та елементів форм (пункт опціональний).

*Вимоги до інструментарію*
1. Середовище для створення ER-моделі та відлагодження SQL-запитів до
бази даних – MySQL Workbench.
2. Мова програмування – Python 2.7
3. Середовище розробки програмного забезпечення – PyCharm Community
Edition 4.5
4. Web-фреймворк – Django 1.4-1.8
5. Доступ до MySQL – пакет python-mysqldb
(http://zetcode.com/db/mysqlpython/). Вбудовані засоби Django ORM
використовувати **забороняється**.

*Варіанти*

№ вар. | Формат файлу | Пошук за атрибутами | Повнотекстовий пошук (Boolean mode)
 :-: | :-: | :-: | :-: 
| 15. | XML | діапазон чисел, перелічення | обов’язкове входження слова, ціла фраза |
